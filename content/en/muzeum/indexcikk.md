---
title: "index.hu - Magyarországról indult világhódításra a Tetris"
description: "Magyarországról indult világhódításra a Tetris"
date: 2022-01-21T15:50:04+01:00
lastmod: 2022-01-21T15:50:04+01:00
draft: false
menu:
  docs2:
    parent: "muzeum"
images: []
---
<div class="alert alert-info" role="alert">
  A cikk eredetije 2014.06.06-án jelent meg Laza Bálint tollából az <a href="https://index.hu/tech/2014/06/06/tetris/" class="alert-link">index.hu</a>-n.
</div><p>


Egyszerű tesztprogramnak indult, milliókat rabul ejtő játék lett belőle, ami még az álmainkba is belemászik. Programozója nem gazdagodott meg, de azért ma már lát pénzt belőle: a jogokat sokáig nem tisztázták, a vasfüggönyön kívüli cégek gyakorlatilag egyszerűen lenyúlták a játékot, miután azt Magyarországon több platformra átírták. Ma harmincéves a Tetris.

Nemrég ünnepeltük [a Rubik-kocka évfordulóját](https://dex.hu/x.php?id=index_tech_cikklink&url=https%3A%2F%2Findex.hu%2Ftudomany%2F2014%2F04%2F25%2Fa_buvos_kocka_olyan_mint_egy_csapda%2F), június hatodikán pedig harmincéves a Tetris, minden idők talán legismertebb digitális játéka, a bűvös kockához hasonlóan hatalmas kulturális hatással. Az első változat 1984-ben jelent meg a Szovjetunióban, az Elektronika 60 nevű terminálgépre, két évvel később pécére is, még egy év múlva Amigára és Spectrumra, 1988-ban pedig az Apple gépeit is meghódította. Nevét a görög tetra- (négy) numerikus előtag és a tennis angol szó összevonásából kapta (a tenisz a programozójának kedvenc sportja).

Valószínűleg nincs olyan, számítógépet használó ember, aki valamilyen formában ne találkozott volna a Tetrisszel. Azt is sokan tudják, hogy a feltaláló, Alekszej Pazsitnov nem kaszált nagy pénzt a játékkal: a jogdíj tulajdonosa nem ő, hanem megbízója, a szovjet állam volt. Azt már kevesebben tudják, hogy ennek ellenére 1996-tól már látott pénzt a díjakból, ekkor hozták ugyanis létre a The Tetris Company nevű céget, ami a játékkal foglalkozott nemzetközi piacon.

### Те́трис 

<div style="float:left">
  <img src="pajitnov.jpg" style="max-width: 100%;"><br>
<p align=right>Alekszej Pazsitnov - Fotó: Rex Rystedt</p>
<p><p></div>

Alekszej Pazsitnov a nyolcvanas évek elején a szovjet tudományos akadémián dolgozott egy számítástechnikai laborban: a mesterséges intelligenciát kutatta. Munkahelye azon kevés kivételezett intézmény közé tartozott, amelyek kommunikálhattak a világ vasfüggönyön túli részeivel is, így gyakorta kaptak új hardvereket. Ezeknek teljesítményét egyszerű programokkal tesztelték, így kezdett el játékokat írni.

Gyerekkora óta szerette a kirakós játékokat, főleg a [pentominókat](http://hu.wikipedia.org/wiki/Pentominó) (öt egyenlő négyzetből álló geometriai forma, innen kapta nevét a kettőből álló <a id="hyperlink_889179298c83a3493a5b11d2bf247da9"></a>[dominó is](http://en.wikipedia.org/wiki/Domino_%28mathematics%29)). 1984 júniusában jutott eszébe, hogy kiváló alapanyagai lehetnének egy számítógépes játéknak. Viszont az eredeti szabályok alapján 12 pentonímónak kellett volna valós időben forognia, ami túl bonyolultnak tűnt, ezért [tertonimókra](http://en.wikipedia.org/wiki/Tetromino) egyszerűsítette, ezzel hét darabot kapott.

A játék eredetileg betűkből állt össze, mivel az Electronika 60 még nem tudott grafikát megjeleníteni, csak szöveget. A képernyő viszont hamar betelt, a programozó ezért döntött úgy, hogy minden elkészült sor eltűnik. A játékban eredetileg zöld színűek voltak a blokkok, a legelterjedtebb verziók viszont szürkét használtak; a színeket végül az ezredfordulón egységesítette a Tetris Company. Az első használható verzióhoz három hét kellett, utána csak hibajavítás jött volna, de Pazsitnov nem tudta abbahagyni a játékot, ahogy más tesztelők sem.

A harmincéves programozó nem tudta, hogyan publikálja a játékot, és attól félt, ha megteszi, bajba kerülhet, viszont a pécés verzió [kiszivárgott](http://www.nintendo.co.uk/Corporate/Nintendo-History/Game-Boy/Game-Boy-627031.html) Magyarországra, ahol több platformra átírták. Innentől pedig nem volt megállás: a nyugati cégek elkezdtek engedély nélküli verziókat készíteni a játékból. A brit szoftvercég, az Andromeda megpróbált kapcsolatba lépni az eredeti fejlesztővel, hogy levédjék a pécés verzió jogait, de nem jártak sikerrel – csakhogy eddigre a jogokat már eladták a Spectrum Holobyte-nak. Aztán megpróbáltak magyarországi programozóktól licencet szerezni. 

Ezzel párhuzamosan kapott erőre [a peresztrojka](https://hu.wikipedia.org/wiki/Peresztrojka), a Szovjetunió gazdasági puhulása, Pazsitnov pedig tíz évre odaadta jogait a kormánynak. A Tetris lett az egyik első szoftver, amit a Szovjetunió exportált.

### КГБ

A Tetris Nintendo Game Boyon kapott még hatalmas erőre: [Henk Rogers](http://en.wikipedia.org/wiki/Henk_Rogers) videojáték-fejlesztő 1988-ban a Las Vegas-i CES-en figyelt fel a játékra. Megvette az összes verzió licencét, amit csak tudott, az amerikai forgalmazón, a Spectrum HoloByte-on keresztül. Kiderült azonban, hogy az anyacégük, a Mirrorsoft már eladta a japán jogok egy részét az Atarinak.

<div style="float:left">
  <img src="6228622_04494a0674921e5688239b5674cd30fd_x.jpg" style="max-width: 100%;"><br>
<p align=right>Fotó: Boston Globe</p>
<p><p></div>



Rogers ezért egyenesen Moszkvába utazott, hogy megerősítse a Game Boy jogait az eredeti kiadónál, az Elektronorgtechnicánál (ELROG). Nem beszélt oroszul, azt sem tudta, hol keresse az állami vállalatot. Végül a hotelben bérelt tolmácsot, ahol természetesen mindenki KGB-s volt. Egy hölgy elvitte a vállalathoz, de nem engedték be olyan könnyen, mivel csak turistavízummal jött. Az Elrognál kiderült, hogy soha, senkinek nem adtak el jogokat, így rövid tárgyalások után végül leszerződtek (a biztonság kedvéért azért a Japánban lévő irodájába is küldtek KGB-ügynököket). Az amerikai jogokat illegálisan gyakorló cég még megpróbált közbenjárni személyesen Gorbacsovnál is – ők adták ki az életrajzát –, de nem jártak sikerrel. 

A Game Boyra végül ez a játék került előre telepítve: a Zelda- és a Mario-játékok atyja, Mijamoto Sigeru annyit mondott rá, hogy a Tetris nagyon jó játék, mivel minden munkatársa ezzel játszik ebéd közben. Végül csak ezen a platformon negyvenmilliót adtak el a játékból. 

### Belemászik a fejbe

A mértékadó amerikai számítógépes játékmagazin, az Electronic Gaming Monthly századik számában azt írta, a Tetris minden idők legjobb játéka, 2007-ben pedig második helyett szerzett az IGN „100 legjobb videójátéka” között. Az elérhető adatok szerint 2010 januárjáig több mint 170 millió példányban adták el a játékot: ebből nagyjából 70 millió külön hardveren volt, 100 millió pedig mobiltelefonon futott. Legközelebbi riválisa Wii Sports, ötvenmilliós eladással.

2014 márciusában a Tetris Company  bejelentette, hogy a játékot elkészítik a legújabb hardverekre is: Xbox One-ra és Playstation 4-re is, hogy a harmincas évfordulón már ezeken a gépeken is játszható legyen.

<div style="float:left">
  <img src="6228628_92709b8c5c1f04237688e433e77a3495_x.jpg" style="max-width: 100%;"><br>
<p align=right>Fotó: Karl Gehring</p>
<p><p></div>



A Tetris egyszerű, de nagyszerű játék, nemcsak a fejlesztőt és kollégáit ragadta magával: annyira addiktív, hogy tudományos kísérlet is épül rá. 1992-ben John Brzustowski megvizsgálta, hogy lehetséges-e a végtelenségig játszani a Tetrisszel. Arra jutott, hogy a Z és S formák miatt egyszer mindenképpen vége van a játéknak, csak tökéletesen működő véletlenszám-generátorral lehetne olyat készíteni, ami ezt megakadályozza (viszont magát a jelenséget kiiktatták a modernebb verziókból, azaz nem jön egyszerre olyan sok ezekből a formákból).

Ennek ellenére nem sokan tapasztalták meg, milyen, amikor tényleg vége van a játéknak, úgy, hogy nem vesztenek, hanem nyernek. A különböző elért pontszámokhoz eltérő befejezés kapcsolódik (ami ráadásul platformonként is változik): az eredeti verzióban például a szovjet űrsikló, a Buran szerepelt, Game Boyon már az amerikai verziót és a Szabadság-szobrot láthatták a sikeres játékosok.

<iframe title="indavideo video player" allowfullscreen scrolling="no" class="indavideo-player"  id="player-64eb92195a" type="text/html" width="640" height="360" src="//embed.indavideo.hu/player/video/64eb92195a" frameborder="0"></iframe>

Tetris DX - Every Rocket Sequence

2000-ben amerikai kutatók rengeteg Tetrist játszattak a kutatásban részt vevő alanyokkal, aztán megvizsgálták, hogy [bekerült-e az álmaikba](http://www.scientificamerican.com/article/tetris-dreams/). Az eredmény egészen elképesztő: több mint hatvan százalék mondta azt, hogy megjelent álmukban a játék.

A jelenség nemcsak az álmokban fordulhat elő: aki [Tetris-szindróm](http://en.wikipedia.org/wiki/Tetris_effect)ában szenved, mert sokat játszik a játékkal, a való világot is úgy kezdi el vizsgálni, hogy a különböző darabok összeillenek-e. Amerikai kutatók 2009-ben azt is kimutatták, hogy a Tetris [növeli](http://www.biomedcentral.com/1756-0500/2/174) az agyi aktivitást, sőt [segíthet](http://www.independent.co.uk/life-style/gadgets-and-tech/news/playing-tetris-could-help-with-weight-loss-and-smokers-cravings-psychologists-claim-9149045.html) a cigiről és az alkoholról való leszokásban is, és megkönnyíti a traumák feldolgozását. 

### És a kultúrába is

A Tetris hatása csak a Rubik-kockáéhoz hasonlítható. Tényleg mindenki ismeri, az új hardverek mellett, más népszerű játékokhoz is elkészült: a Hasbro például 2013-ban megállapodott a forgalmazóval, és elkészítették a Jenga tetrises verzióját. A játékszabály maradt ugyanaz, csak a formákat cserélték le. A legextrémebb megjelenése talán a tetoválás: sokszor [párok tetováltatják](https://www.google.hu/search?q=tetris&es_sm=93&source=lnms&tbm=isch&sa=X&ei=piGPU636Gsz54QT8q4CYBA&ved=0CAgQ_AUoAQ&biw=1920&bih=979#q=tetris+tattoo&tbm=isch&facrc=0%3Btetris%20tattoo%20couple&imgrc=_) magukra az összeillő darabokat, így fejezik ki egymás iránti hűségüket. 

Több mint egymilliós nézettség felett jár az a kamu mozielőzetes, ami egy Tetrisről szóló akciófilmet mutat be, ahol a blokkok az égből zuhannak alá, az emberek pedig a szokásos klisékkel próbálják megállítani a rémisztő jelenséget.

<iframe title="indavideo video player" allowfullscreen scrolling="no" class="indavideo-player"  id="player-a7f61a214a" type="text/html" width="640" height="360" src="//embed.indavideo.hu/player/video/a7f61a214a" frameborder="0"></iframe>
TETRIS - OFFICIAL TRAILER<p>

 Magyarországon a BME-s Schönherz Qpa keretében 2001-ben tetriseztek az kollégium falán, erről azonban nem maradt videó. Az MIT hasonló megoldása viszont elérhető, mára majdnem egymillióan látták a Youtube-on.

<iframe title="indavideo video player" allowfullscreen scrolling="no" class="indavideo-player"  id="player-646cdabb92" type="text/html" width="640" height="360" src="//embed.indavideo.hu/player/video/646cdabb92" frameborder="0"></iframe>
Tetriszezés egy ház ablakain
