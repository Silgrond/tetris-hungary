---
title: "Elkészült a jstris magyar fordítása"
description: ""
lead: "Újévi ajándékot kapott közösségünk."
date: 2022-01-05T14:55:30+01:00
lastmod: 2022-01-26T14:55:30+01:00
draft: false
weight: 50
images: ["jstris-forditas.jpg"]
contributors: [Tetris-Hungary]
---

Bátran állíthatjuk, hogy elérkeztünk honlapunk és kicsiny közösségünk fenállásának első (nagyobb) mérföldkövéhez, elkészült ugyanis az ősz folyamán a [jstris](https://jstris.jezevec10.com/) magyar fordítása, amely idén január elsején a [v1.4-es](https://jstris.jezevec10.com/about/versions) számú frissítéssel felkerült a honlapra, válaszható nyelvként.

<div class="alert alert-warning" role="alert">
  Bejegyzés frissítve: 2022. január 26. - Táblázat pontosítása.
</div><p>

A jelenlegi modern változatok közül talán a legismertebb és legnépszerűbb (nem hivatalos) változat az ingyenes _jstris_, amelyen a világ legjobb játékosai is összemérik az erejüket.
Népszerűsége, és annak okán, hogy bárki hozzájárulhat a honlap fejlesztéséhez, kézenfekvő választás volt lefordítani a játékot.

Nehézséget jelentett, hogy mivel eddig nem volt hivatalosan megjelent magyar nyelvű Tetris, így annak felelősségével és tudatával járultam a fordításhoz, hogy munkám a jövőben többé-kevésbé meghonosítja és lefekteti a jövőben használt kifejezéseket és terminusokat.
Elcsépelt nyelvészeti vitatéma, hogy tudunk-e egy olyan fogalomra gondolni, amire nincs megfelelő szavunk? Így tehát kulcsfontosságúnak gondoltam, hogy legyen egy alapvető lefektetett, meghonosított terminológia, amely nem csupán a játékosok közötti egységes kommunikációt szolgálja, hanem (számomra) a jövőbeni cikkek írását is jelentősen megkönnyíti.

Alapvetően a következő szempontok szerint fordítottam:
- a játékkal most ismerkedők számára is közérthetőnek kell lennie;
- a lehető legpontosabban tükrözze és adja vissza az eredeti jelentését (ekvivalencia);
- könnyen megjegyezhető és kiejthető legyen;
- és nem utolsó sorban megfeleljek a jstris okozta fordítási nehézségeknek, korlátoknak (ilyen pl. a karakterszám.)

Egyes esetekben kénytelen voltam eltérni a felállított feltételrendszeremtől, általában ilyenek a a játék alapjait képező olyan kifejezések, amelyeket gyakran rövidítenek (Perfect Clear Nyitás [PCO], T-Spin Double [TSD], FourWide); illetve azzal is tisztában vagyok, hogy a célközönség valamennyire már ismeri az alap internetes fogalmakat úgymint nicknév. Lejjebb található egy rövidebb összefoglaló a kérdéses esetekről és választásokról, amelyekhez javaslatokat várok.

Személyes érintettség okán bár (szak)fordítói tapasztalattal rendelkezem, azonban fontos hangsúlyoznom, hogy döntéseim (fordítási megoldásaim) egyelőre nem véglegesek: köszönettel veszem a fordítási javaslatokat. Így reményeim reményeim szerint az egyes terminusokkal kapcsolatosan építő diskurzust tudunk kialakítani, javítva a fordítás minőségét. Szerencsére már kaptam ezzel kapcsolatosan
javaslatokat, így bátran keressetek meg. Jelen bejegyzésen kívül hamarosan létrehozok egy külön magyarázó (Szótár) szócikket a leírások alatt.

Az alábbiakra várok jobb javaslatokat:

| Angol terminus   |      Magyar fordítás      |  Megjegyzés/Magyarázat |
|------------------|:-------------------------:|------------:|
| Attack               | Támadás           |                 |
| Cheese Race          | Cheese race       | Bevett játékmód, több, “purista” nyelv sem fordítja le minden esetben. Sajt verseny?                                                                                                                                                                                                                                                                                   |   |   |   |   |   |   |   |
| Finesse              | Lépéshiba         | Sokat gondolkodtam a “finessz” használatán, de az előbbi egyértelmű jelentéssel bír                                                                                                                                                                                                                                                                                  |   |   |   |   |   |   |   |
| Gap width            | Hézag szélessége  | Csak egyszer kerül elő a fordításban. Az újonnan készített szobák beállításánál hivatott módosítani a szemétként megjelenő lyukak minimális szélességét. |   |   |   |   |   |   |   |
| Garbage              | Szemét           | Közérhetőség szempontjából végül a "lom" helyett e mellett döntöttem, bár számomra egy kicsit nyersnek hangzik                                                                                                                                                                                                                                                       |   |   |   |   |   |   |   |
| Garbage Distribution | Szemét elosztása  | A játékosok között a küldött szemét hogyan oszlik el                                                                                                                                                                                                                                                                                                                 |   |   |   |   |   |   |   |
| Garbage blocking     | Szemét blokkolása | (Ideiglenes elnevezés?)                                                                                                                                                                                                                                                                                                                                                |   |   |   |   |   |   |   |
| Hold                 | Tartogatás        | Főnévként lehetne esetleg Tároló.                                                                                                                                                                                                                                                                                                                                      |   |   |   |   |   |   |   |
| Map                  | Pálya             | Szintén várok jobb javaslatokat.                                                                                                                                                                                                                                                                                                                                       |   |   |   |   |   |   |   |
| Messiness            | Rendezetlenség    | A csak egyszer kerül elő az a fordításban. Az újonnan készített szobák beállításánál hivatott módosítani a szemétként megjelenő lyukak **közötti** minimális távolságot”                                                                                                                                                                                                                                                                                                                                                |
| Received    | Kapott (sorok)                |                                                                  |
| Sent        | Küldött (sorok)               |                                                                            |
| Lock Delay  | Rögzítési késleltetés       |                                                                            |
| Clear Delay | Sortörlési késleltetés        |  |
| Soft Drop   | Lassú lehelyezés              |     Javaslat?                                                              |
| Survival    | Túlélés mód                   |                                                                            |
| Tetrimino   | A legtöbb esetben csak “Elem” |                                                                            |
| 'bestGames' | Legjobb játékok               | Mivel mint kiderült ez Sprintre vonatkozik, ezért esetleg legjobb futamok? |



| Le nem fordított rövidítések, kifejezések (Lásd Szótár) | Jelentés                                                                             |
|-------------------------------------------|--------------------------------------------------------------------------------------|
| ARR                                       | Auto Repeat Rate                                                                     |
| B2B                                       | Back to Back – Egymás után lehelyezett Tetrisek                                      |
| DAS                                       | Delayed Auto Shift                                                                   |
| Downstack                                 | Lefelé “ásás”   - Javaslat?                                                                   |
| KPP                                       | Keys Per Piece - Billentyűzetlenyomás lehelyezett elemenként                                                                                     |
| PC                                        | Perfect Clear                                                                        |
| PPS                                       | Pieces Per Second                                                                                     |
| REN                                       | Egyes helyeken "Kombó"-ként van fordítva                                                                 |  
| Sub 20/30/40 stb                          | Sub 20/30/40 (esetleg mögé kerülhetne egy “s” vagy egy “mp”)                         |  
| TSD                                       |  T-Spin Double                                                                       |
| Show H+Q                                  | ('showHoldQueue') - A “Tároló” és az elkövetkezendő elemek megjelenítése. Rövidítés? |

Hajlok arra, hogy a két táblázatban szereplő kifejezéseket esetenként meghagyjuk angolul.
<p>
A teljes (jelenlegi) fordítás az alábbi linken megtekinthető: <a href="https://github.com/Silgrond/jstris-multilang/tree/master/hu">[Github/Silgrond]</a>.<p>
Jelenleg ismerkedem a honlapra kikerült anyaggal, dolgozom a frissítésén. Ilyen például az "Új személyes csúcs" helyett természetesebb az "Új egyéni csúcs".
<p><p><p>
